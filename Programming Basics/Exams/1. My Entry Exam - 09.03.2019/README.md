Изпит по "Основи на програмирането" \- 09\.03\.2019
=========================================

01\. Баскетболна екипировка
--------------------------------
Джеси решава, че иска да се занимава с баскетбол, но за да тренира е нужна
екипировка. **Напишете програма, която изчислява какви разходи ще има Джеси, ако
започне да тренира, като знаете колко е таксата за тренировки по баскетбол за
период от 1 година. Нужна екипировка:**

-   **Баскетболни кецове – цената им е 40% по-малка от таксата за една година**

-   **Баскетболен екип – цената му е 20% по-евтина от тази на кецовете**

-   **Баскетболна топка – цената ѝ е 1 / 4 от цената на баскетболния екип**

-   **Баскетболни аксесоари – цената им е 1 / 5 от цената на баскетболната
    топка**

### Вход

От конзолата се четe **1 ред**:

-   **Годишната такса за тренировки по баскетбол – цяло число в интервала [0…
    999]**

### Изход

Да се отпечата на конзолата **колко ще са разходите на Джеси, ако започне да
спортува баскетбол. Сумата да бъде форматирана до втория знак след десетичния
знак.**

### Примерен вход и изход

| **Вход** | **Изход** | **Обяснения**|
| ---------- | ----------- | ------------ |
| 320      | 711.68    | **Цена на тренировките за година: 320 Цена на баскетболните кецове: 320 – 40% = 192 Цена на баскетболен екип: 192 – 20% = 153.6 Цена на баскетболна топка: 1 / 4 от 153.6 = 38.4 Цена на баскетболни аксесоари: 1 / 5 от 38.4 = 7.68 Обща цена за екипировката: 320 + 192 + 153.6 + 38.4 + 7.68 = 711.68** |
| **Вход** | **Изход** | |
| 550 | 1223.20 | |
| **Вход** | **Изход** | |
| 230 | 511.52 | |

02\. Скелетон
------------------

Българският състезател по скелетон Марин Бангиев се бори за олимпийска квота.
Вие имате честта да напишете програмата, която ще изчисли дали той печели квота.

Вашата програма получава контролата **в минути,** която трябва да бъде
достигната или подобрена, за да може Марин да вземе квота. Също така програмата
ще получи разстоянието на улея **в метри**, и времето **в секунди,** за което
той изминава **100 метра.**

Трябва да се има предвид, че поради наклона на улея, на всеки 120 метра неговото
време намаля с 2.5 секунди.

### Вход

От конзолата се четат **4 реда**\:

1.  **Минути на контролата – цяло число в интервала [0…59]**

2.  **Секунди на контролата – цяло число в интервала [0…59]**

3.  **Дължината на улея в метри – реално число в интервала [0.00…50000]**

4.  **Секунди за изминаване на 100 метра – цяло число в интервала [0…1000]**

### Изход

На конзолата трябва да се отпечата на **един или два реда**:

-   Ако времето на Марин **е по-малко или равно на контролата**:

    -   **"Marin Bangiev won an Olympic quota!"**

    -   **"His time is {времето на Марин в секунди}."**

-   Ако времето на Марин **е повече от това на контролата**:

    -   **"No, Marin failed! He was {недостигащи секунди} second slower."**

**Резултатът трябва да е форматиран до третия знак** след десетичния знак.

### Примерен вход и изход

| **Вход**     | **Изход**                                               | **Обяснения**                                                                                                                                                                                                                                                                                                                                                                                              |
|--------------|---------------------------------------------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 2 12 1200 10 | Marin Bangiev won an Olympic quota! His time is 95.000. | **Изчисляване на контролата в секунди:** 2 \* 60 + 12 =\> 132 секунди **Изчисляване, колко пъти времето ще намалее:** 1200 / 120 = 10 **Общо намалено време:** 10 \* 2.5 = 25 секунди **Времето на Марин:** (1200 / 100) \* 10 – 25 = 95 секунди **Контролно време:** 132 сек., времето на Марин -95 сек. 95 \<= 132 -\> Марин взима квота.                                                                |
| **Вход**     | **Изход**                                               | **Обяснения**                                                                                                                                                                                                                                                                                                                                                                                              |
| 1 20 1546 12 | No, Marin failed! He was 73.312 second slower.          | **Изчисляване на контролата в секунди:** 1 \* 60 + 20 =\> 80 секунди **Изчисляване, колко пъти времето ще намалее:** 1546 / 120 = 12.883.. **Общо намалено време:** 12.883.. \* 2.5 = 32.208.. секунди **Времето на Марин:** (1546 / 100) \* 12 – 32.208... = 153.311.. секунди **Контролно време:** 80 секунди 153.312 \> 80 -\> Марин не взима квота. 153.312 - 80 = 73.312 секунди не достигат на Марин |

03\. Билети за снукър
--------------------------

С наближаването на световното първенство по снукър в театъра Крусибъл в Шефилд,
Англия, феновете нямат търпение да се сдобият с ценните билети. Заради големия
наплив от хора, организаторите ви молят да напишете програма за продаване на
билети, като се има предвид следния ценоразпис:

|                | **Четвъртфинал** | **Полуфинал** | **Финал**    |
|----------------|------------------|---------------|--------------|
| **Стандартен** | 55.50 £/бр.      | 75.88 £/бр.   | 110.10 £/бр. |
| **Премиум**    | 105.20 £/бр.     | 125.22 £/бр.  | 160.66 £/бр. |
| **ВИП**        | 118.90 £/бр.     | 300.40 £/бр.  | 400 £/бр.    |

**При закупуване на билет, зрителят може да избере опция, снимка с трофея, на
цена 40 лири.**

При достигане на определена сума има отстъпки:

-   **Над 4000 лири има 25% отстъпка и безплатни снимки с трофея (ако опцията за
    снимки е избрана, таксата от 40 лири за билет не се включва)**

-   **Над 2500 лири има 10% отстъпка**

При избрана опция за снимки с трофея, цената се начислява след изчисляването на
отстъпките.

### Вход

От конзолата се четат **3 реда**:

1.  **Етап на първенството – текст - “Quarter final ”, “Semi final” или
    “Final”**

2.  **Вид на билета – текст - “Standard”, “Premium” или “VIP”**

3.  **Брой билети – цяло число в интервала [1 … 30]**

4.  **Снимка с трофея – символ – 'Y' (да) или 'N' (не)**

### Изход

На конзолата се отпечатва **1 ред**:

-   **"Цената, която трябва да се заплати**, **форматирана до втората цифра след
    десетичния знак"**

### Примерен вход и изход

| **Вход**                    | **Изход** | **Обяснения**                                                                                                                                                                                                                                                                                                                                                                                  |
|-----------------------------|-----------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Final Premium 25 Y          | 3012.38   | Цената за един премиум билет за финал е 160.66 лири. Цената за 25 билета е: 160.66 \* 25 = 4016.5 лири 4016.5 \> 4000, следователно зрителят получава безплатни снимки с трофея и 25% отстъпка от цената. 25% от 4016.5 е 3012.375. Зрителят е избрал опцията за снимка с трофея, но тъй като вече е получил безплатни снимки, към цената не добавяме допълнителна такса.                      |
| Semi final VIP 9 Y          | 2793.24   | Цената за един ВИП билет за полуфинал е 300.40 лири. Цената за 9 билета е: 300.40 \* 9 = 2703.60 лири 2703.60 \<= 4000, следователно не получава 25% отстъпка и безплатни снимки. 2703.60 \> 2500, следователно зрителя получава 10% отстъпка от цената. 10% от 2703.60 е 2433.24, Зрителя е избрал опция за снимка с трофея. 9 билета по 40 лири за снимка: 360 лири. 2433.24 + 360 = 2793.24 |
| Quarter final Standard 11 N | 610.50    |                                                                                                                                                                                                                                                                                                                                                                                                |

04\. Игра на карти "Number wars"
-------------------------------------

**"Numbers" е нова игра**, която се играе с **36 карти (двойки, тройки,
четворки, петици, шестици, седмици, осмици, деветки и десетки от всички 4
бои)**. **Правилата на играта са следните:**

-   Играе се от **двама играчи**, които започват с равен брой карти

-   На всяко раздаване всеки един от тях **дава по 1 карта:**

    -   **Ако картата на първия играч е с по-голяма стойност от картата на
        втория играч, първият получава точки, които са равни на разликата между
        картата на първия и картата на втория (например: първият дава тройка
        купа, а вторият двойка каро -\> първият печели, защото 3 \> 2 и точките,
        които печели, са 3 – 2 = 1).**

    -   **Ако картата на втория играч е с по-голяма стойност от картата на
        първия играч, вторият получава точки, които са равни на разликата между
        картата на втория и картата на първия (например: вторият дава осмица
        пика, а първият шестица спатия -\> вторият печели, защото 8 \> 6 и
        точките, които печели, са 8 – 6 = 2).**

    -   **Ако картите, които дават двамата, са с еднаква стойност, тогава се
        получава "Number wars" и всеки един от играчите трябва да даде по още
        една карта. Играчът, чиято карта е с по-голяма стойност, печели и играта
        приключва(В този случай, няма да има еднакви карти).**

-   Освен при **"Number wars"**, играта може да **приключи и при команда "End of
    game"**. Тогава **никой не печели и играта приключва.**

### Вход

Първоначално се четат **два реда**:

-   **Име на първия играч - текст**

-   **Име на втория играч - текст**

След това, до получаване на **команда "End of game",** се четат многократно **по
два реда:**

1.  **Карта, която дава първият играч- цяло число в интервала [2…9]**

2.  **Карта, която дава вторият играч - цяло число в интервала [2…9]**

**При еднакви карти на двамата играчи се прочитат нови два реда (карта, която
дава първият и карта, която дава вторият.)**

### Изход

**При случая, в който има "Number wars ", да се отпечата:**

-   **"Number wars!"**

-   **"{име на победителя} is winner with {брой натрупани точки} points"**

**При команда "End of game" да се отпечатат два реда:**

-   **"{име на първия играч} has {брой натрупани точки за първия играч}
    points"**

-   **"{име на втория играч} has {брой натрупани точки за втория играч}
    points"**

### Примерен вход и изход

| **Вход**                             | **Изход**                                  | **Обяснения**                                                                               |
|--------------------------------------|--------------------------------------------|---------------------------------------------------------------------------------------------|
| **Desi Niki 7 5 3 4 3 3 5 3**        | Number wars! Desi is winner with 2 points  | Играчите са Деси и Ники Първо раздаване: Деси дава седмица (7), Ники дава петица (5):       |
| Elena Simeon 6 3 2 5 8 9 End of game | Elena has 3 points Simeon has 4 points     | Играчите са Елена и Симеон Първо раздаване: Елена дава шестица (6), Симеон дава тройка (3): |
| Aleks Georgi 4 5 3 2 4 3 4 4 5 2     | Number wars! Aleks is winner with 2 points |                                                                                             |

-   Деси печели раздаването, защото **7 \> 5** Точките, които печели от това
    раздаване, са:

7 – 5 = 2 -\> Точките на Деси стават 2

Второ раздаване:

Деси дава тройка (3), Ники дава четворка (4):

-   Ники печели раздаването, защото 4 \> 3. Точките, които печели от това
    раздаване, са:

4 – 3 = 1 -\> Точките на Ники стават 1

Трето раздаване:

Деси дава тройка (3) и Ники дава тройка (3):

-   Отпечатваме Number wars!

-   Прочитаме нови две карти:

Деси дава петица (5), Ники дава тройка (3):

5 \> 3 -\> **Деси печели играта**

Отпечатваме натрупаните точки (2)

-   Елена печели раздаването, защото **6 \> 3** Точките, които печели от това
    раздаване, са:

6 – 3 = 3 -\> Точките на Елена стават 3

Второ раздаване:

Елена дава двойка (2), Симеон дава петица (5):

-   Симеон печели раздаването, защото 5 \> 2. Точките, които печели от това
    раздаване, са:

5 – 2 = 3 -\> Точките на Симеон стават 3

Трето раздаване:

Елена дава осмица (8), Симеон дава деветка (9):

-   Симеон печели раздаването, защото 9 \> 8. Точките, които печели от това
    раздаване, са:

9 – 8 = 1 -\> Точките на Симеон стават 4

Получаваме End of game и принтираме точките и на двамата.

05\. Фитнес център
-----------------------

Напишете програма, която да **изчислява броя на посетителите в един фитнес
център**. В началото програмата получава **броя на посетителите** на фитнеса и
за **всеки човек - дейността, която извършва във фитнеса**. На края програмата
трябва да **отпечата броят трениращи за всяка една дейност ("Back", "Chest",
'Legs", "Abs") и броят клиенти, закупили продукт ("Protein shake", "Protein
bar").** Също така - процентът трениращи (спрямо общия брой посетители) и
процентът на клиентите, закупили продукт от фитнеса.

### Вход

От конзолата се чете число, след това **поредица от низове, всяко на отделен
ред**:

-   На **първия ред** – **броят на посетителите във фитнеса** – **цяло число в
    интервала [1...1000]**

-   За **всеки един посетител** на отделен ред – **дейността във фитнеса** –
    **текст ("Back", "Chest", "Legs", "Abs", "Protein shake" или "Protein
    bar")**

### Изход

Да се отпечатат на конзолата **8 реда**, които съдържат следната информация:

1.  **"{брой хора трениращи гръб} - back"**

2.  **"{брой хора трениращи гърди} - chest"**

3.  **"{брой хора трениращи крака} - legs"**

4.  **"{брой хора трениращи коремни мускули} - abs"**

5.  **"{брой хора закупили протеинов шейк} - protein shake"**

6.  **"{брой хора закупили протеинов блок} - protein bar"**

7.  **"{процент на хората дошли да тренират}% - work out"**

8.  **"{процент на хората дошли да купят протеин}% - protein"**

Всички проценти трябва да са **форматирани до втората цифра** след десетичния
знак.

### Примерен вход и изход

| **Вход**                                                                            | **Изход**                                                                                                | **Обяснения**                                                                                                                                                                              |
|-------------------------------------------------------------------------------------|----------------------------------------------------------------------------------------------------------|--------------------------------------------------------------------------------------------------------------------------------------------------------------------------------------------|
| 10 Back Chest Legs Abs Protein shake Protein bar Protein shake Protein bar Legs Abs | 1 - back 1 - chest 2 - legs 2 - abs 2 - protein shake 2 - protein bar 60.00% - work out 40.00% - protein | Back – един Chest – един Legs – двама Abs – двама Protein shake – двама Protein bar – двама 6 посетители са тренирали – 6 от 10 -\>60% 4 посетители са закупили продукти – 4 от 10 -\> 40% |
| **Вход**                                                                            | **Изход**                                                                                                |                                                                                                                                                                                            |
| 7 Chest Back Legs Legs Abs Protein shake Protein bar                                | 1 - back 1 - chest 2 - legs 1 - abs 1 - protein shake 1 - protein bar 71.43% - work out 28.57% - protein |                                                                                                                                                                                            |

06\. Баскетболни турнири
-----------------------

Деси и отборът ѝ по баскетбол участват в турнири всеки месец, като всеки турнир
се състои **от определен брой мачове**. **Всеки мач има краен резултат, на
базата на който се определя победителят**. Отборът, вкарал **повече точки, се
смята за победител**. Помогнете на Деси **да направи статистика за турнирите, в
които участва с отбора си.** Като вход ще **получавате имена на турнири до
получаване на команда "End of tournaments".** За всеки турнир ще получавате
**цяло число, което ще показва броя на мачовете, които се играят за турнир.** За
всеки **мач ще получавате: на първия ред точките, които е вкарал отборът на
Деси, а на втория ред - точките, които е вкарал противниковият отбор**. След
получаване на точките за всеки мач отпечатайте:

-   **Ако отборът на Деси е спечелил** (т.е. точките, които е вкарал нейният
    отбор, са **повече** от точките на противниковия отбор): **"Game {кой е
    номерът на мача, който са изиграли за текущия турнир} of tournament {име на
    турнира}: win with {разликата между точките на отбора на Деси и
    противниковия отбор} points."**

-   **Ако отборът на Деси е загубил** (т.е. точките, които е вкарал нейният
    отбор, са **по-малко** от точките, които е вкарал противниковият отбор):
    **"Game {кой е номерът на мача, който са изиграли за текущия турнир} of
    tournament {име на турнира}: lost with {разликата между точките на
    противниковия отбор и отбора на Деси} points."**

**Няма да** има случаи на равенство.

**Вход**

От конзолата се четат поредица от турнири до получаване на командата "**End of
tournaments**":

-   **Име на турнира – текст**

-   **За всеки турнир n на брой мача – цяло число в интервала [1…15]**

-   **За всеки мач се четат по два реда:**

    -   **Точки, вкарани от отбора на Деси – цяло число в интервала от [0…150]**

    -   **Точки, вкарани от противниковия отбор – цяло число в интервала от
        [0…150]**

**Изход**

На конзолата да се отпечатат **следните редове**:

-   **След всеки мач да се отпечатва дали отборът на Деси е спечелил или загубил
    и съответно с каква разлика.**

-   **При получаване на команда "End of tournaments" да се отпечатат два реда:**

    -   **{процент спечелени мачове от всички турнири}% matches win**

    -   **{процент загубени мачове от всички турнири}% matches lost**

Всички проценти трябва да са **форматирани до втората цифра** след десетичния знак.

**Примерен вход и изход**

| **Вход**                                                                        | **Изход**                                                                                                                                                                                                                                                                                                                                                                                            | **Обяснения**                                                                                                                                                                                                                                                                                                                                                                                                                                                                                                                                                 |
|---------------------------------------------------------------------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Dunkers 2 75 65 56 73 Fire Girls 3 67 34 83 98 66 45 End of tournaments         | Game 1 of tournament Dunkers: win with 10 points. Game 2 of tournament Dunkers: lost with 17 points. Game 1 of tournament Fire Girls: win with 33 points. Game 2 of tournament Fire Girls: lost with 15 points. Game 3 of tournament Fire Girls: win with 21 points. 60.00% matches win 40.00% matches lost                                                                                          | Първият турнир е: Dunkers -\> 2 мача Първият мач е с резултат: 75 на 65 -\> победа с разлика: 75 – 65 = 10 Вторият мач е с резултат: 56 на 73 -\> загуба с разлика: 73 – 56 = 17 Вторият турнир е: Fire Girls -\> 3 мача Първият мач е с резултат: 67 на 34 -\> победа с разлика: 67 – 34 = 33 Вторият мач е с резултат: 83 на 98 -\> загуба с разлика: 98 – 83 = 15 Третият мач е с резултат: 66 на 45 -\> победа с разлика: 66 – 45 = 21 Край на турнирите! Общ брой мачове: 5 Брой победи: 3 -\> 3 / 5 \* 100 = 60% Брой загуби: 2 -\> 2 / 5 \* 100 = 40 % |
| Ballers 3 87 63 56 65 75 64 Sharks 4 64 76 65 86 68 99 45 78 End of tournaments | Game 1 of tournament Ballers: win with 24 points. Game 2 of tournament Ballers: lost with 9 points. Game 3 of tournament Ballers: win with 11 points. Game 1 of tournament Sharks: lost with 12 points. Game 2 of tournament Sharks: lost with 21 points. Game 3 of tournament Sharks: lost with 31 points. Game 4 of tournament Sharks: lost with 33 points. 28.57% matches win 71.43% matches lost |                                                                                                                                                                                                                                                                                                                                                                                                                                                                                                                                                               |

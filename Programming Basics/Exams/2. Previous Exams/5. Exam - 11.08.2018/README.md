Изпит по "Основи на програмирането" – 11\.08\.2018
=========================================================

01\. Пазаруване
--------------------

Питър по време на работа решава да си поръча на части компютър и да закупи
нужните програми за него. Когато настъпва почивното му време, той започва да
пазарува онлайн. **Той иска да отдели 5 минути, за да си вземе бяло фрапе**, но
преди това трябва да отдели **3 пъти по 2 минути** за купуване на **периферия**
и **2 пъти по 2 минути** за купуване на **програми**.

Да се напише програма, която изчислява **каква сума е похарчил** през почивното
си време и с **колко време разполага за релаксиране** след пазаруването онлайн,
и **закупуването на бяло фрапе**.

### Вход

От конзолата се прочитат **4** числа:

• На първи ред **време за почивка** – **цяло** число в интервала **[20 …40]**

• На втори ред **цена за една периферна част** – **реално** число в интервала **[2.00 … 69.00]**

• На трети ред **цена за една програма** – **реално** число в интервала **[3.00 ... 100.00]**

• На четвърти ред **цена за бялото фрапе** – **реално** число в интервала **[0.50 ... 7.00]**

### Изход

На конзолата да се отпечатат два реда:

• **Общо похарчените пари** по време на почивката – форматирани до **втория знак след десетичната запетая**

• **Оставащото му време** за релаксиране

### Примерен вход и изход:

| **Вход**          | **Изход** | **Обяснения**                                                                                                                                                                                                                                                                                                                                                                                                                                                    |
|-------------------|-----------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 20 2 4 3          | 17.00 5   | Питър има **20 минутна почивка**, в която отделя **5 минути** да си купи бяло фрапе: **20 - 5 = 15 мин.** В останалото време отделя **3 пъти по 2 минути** за купуване на периферия: **3 \* 2 = 6 мин.** И **2 пъти по 2 минути** за купуване на програми: **2 \* 2 = 4 мин.** Време за релаксиране: **15 - (6 + 4) = 5 мин.** Похарчени пари за периферия: **3 \* 2 = 6** Похарчени пари за програми: **2 \* 4 = 8** Общо похарчени пари: **8 + 6 + 3 = 17.00** |
| 35 2.50 1.20 6.30 | 16.20 20  |                                                                                                                                                                                                                                                                                                                                                                                                                                                                  |
| 40 16.66 35 4.20  | 93.38 25  |                                                                                                                                                                                                                                                                                                                                                                                                                                                                  |

02\. Прибиране
-------------------

Пет момчета били на гейминг събитие за да участват в турнир, но след него трябва
да се приберат в родния град. Трябва да разберат разстоянието до техния град в
**километри** и да изчислят **разхода на бензин в литри на 100 км,** и **сумата,
която трябва да заплатят за бензина общо.** Разполагат само със **спечелените
пари от турнира**. Помогнете им да изчислят **дали ще могат със спечелените пари
да се приберат** и каква **сума ще им остане**.

Ако **не им стига** спечелената сума, не могат да се приберат и сумата се разделя **помежду им**.

### Вход 

Входът се чете от конзолата и съдържа точно **4** реда:

• На първия ред е дистанцията в **километри** – **цяло** число в интервала **[0..100000]**

• На втория ред е **разходът на бензин за 100 километра** - **цяло** число в интервала **[0...100]**

• На третиря ред е **цената на бензина за един литър** – **реално** число в интервала **[0.0...50.0]**

• На четвъртия ред е **парите** които са спечелили от турнира - **цяло** число в интервала **[0...100000]**

### Изход

На конзолата се отпечатва **1** ред, където {**спечелени пари**} и {**дяла на
всеки**} са реални числа, **закръглени до втория знак след десетичната точка**:

• Ако спечелените пари е **повече или равна** на разходите:

"**You can go home. {спечелени пари} money left.**"

• Ако не е достатъчна:

"**Sorry, you cannot go home. Each will receive {дяла на всеки} money.**"

### Примерен вход и изход

| Вход | Изход | Обяснения |
|--------------|----------------------------------------------------------|----------------------------------------------------------------------------------------------------------------------------------------------------------------------------|
| 100 5 1.2 6 | You can go home. 0.00 money left. | 100 * 5 / 100 = 5л. разход на колата 5 * 1.2 лв/л = 6 лв. общ разход 6 - 6 налични = 0.00 лв. |
| 120 5 1.2 4 | Sorry, you cannot go home. Each will receive 0.80 money. | 120 * 5 / 100 = 6л. разход на колата 6 л. * 1.2 лв/л = 7.20 лв. общ разход 7.20 - 4 = 3.2 лв. недостиг Следователно, ще се разпределят 4 лв. / 5 души = 0.80 лева на всеки |
| 100 8 1.2 20 | You can go home. 10.40 money left. |  |

03\. Компютърна зала
-------------------

В най-голямата компютърна зала в България цените варират поради голямата
посещаемост. Таксите на залата били в **зависимост от това дали е ден или нощ**,
както и **месеца в който се посещава залата**. Цените са следните:

|         | **Март до Май** | **Юни до Август** |
|---------|-----------------|-------------------|
| **Ден** | 10.50лв/ч       | 12.60лв/ч         |
| **Нощ** | 8.4лв/ч         | 10.20лв/ч         |

Предлагат се и следните **отстъпки** в следната последователност:

-   За **група** от **четирима или повече** човека, **цената на човек** се
    **намалява** с **10%**

-   При **5 или повече часа прекарани**, цената се **намалява** с **50%** на човек

Да се напише програма, която изчислява **цената на човек за час** и **общата
сума**.

**Вход**

Входът се чете от **конзолата** и съдържа **точно 4 реда**:

-   На **първия** ред - **месецът** - текст с възможности "**january**",
    "**february**", "**march**", "**april**", "**may**", "**june**", "**july**",
    "**august**", "**september**", "**october**", "**november**", "**december**"

-   На **втория** ред - **броят на прекараните часове, цяло число [1...10]**

-   На **третия** ред - **броят на хората в групата, цяло число [1...10]**

-   На **четвъртия** ред - **времето от деня – текст с възможности:**
    "**day**","**night**"

**Изход**

Да се **отпечатат** на конзолата **два реда**:

-   На **първия ред**: "**Price per person for one hour: {цена на човек на
    час}**"

-   На **втория ред**: "**Total cost of the visit: {общата сума}"**

Цената да бъде закръглена **до втория знак** след десетичната запетая.

**Примерен вход и изход**

| **Вход**       | **Изход**                                                           | **Обяснения**                                                                                                                                                                                                                            |
|----------------|---------------------------------------------------------------------|------------------------------------------------------------------------------------------------------------------------------------------------------------------------------------------------------------------------------------------|
| march 3 3 day  | Price per person for one hour: 10.50 Total cost of the visit: 94.50 | **Цената е 10.50лв. (march day)** на човек. **(10.50** \* **3)** \* **3** = **94.50лв**. общо за цялото посещение                                                                                                                        |
| july 5 5 night | Price per person for one hour: 4.59 Total cost of the visit: 114.75 | **Цената е 10.20лв. (july night)** на човек. Хората са **повече от 4** =\> 10.20 – (10.20 \* 0.1) = **9.18лв.** Часовете са 5 =\> 9.18 - (9.18 \* 0.5) = **4.59лв.** на човек. (4.59 \* 5) \* 5 = **114.75лв**. общо за цялото посещение |

04\. Собствен бизнес
-------------------

Мартин иска да има собствен бизнес, затова решил да отвори компютърна зала. Наел
помещение и закупил N на брой компютри. Започнал да пренася в наетото помещение
компютрите **един по един**.

Напишете **програма, която изчислява свободното пространство на помещението,
след като Мартин постави Компютрите.**

**Бележка: Един компютър е със точни размери: 1m. x 1m. x 1m.**

**Вход**

Потребителят въвежда следните данни на отделни редове:

-   **Широчина на свободното пространство – цяло число в интервала [1...1000];**

-   **Дължина на свободното пространство – цяло число в интервала [1...1000];**

-   **Височина на свободното пространство – цяло число в интервала [1...1000];**

-   На следващите редове **(до получаване на команда "Done") – брой компютри,
    които се пренасят в залата – цели числа в интервала [1...10000];**

**Програмата трябва да приключи прочитането на данни при команда "Done" или ако
свободното място свърши.**

**Изход**

Да се **отпечата** на конзолата **един** от следните редове:

-   Ако стигнете до командата **"Done"** и има още свободно място:

**"{оставащо пространство} Cubic meters
left."**

-   Ако свободното място свърши преди да е получена команда **"Done":**

**"No more free space! You need {брой недостигащо пространство} Cubic meters
more."**

**Примерен вход и изход**

| Вход | Изход | Обяснения |
|-------------------------|-----------------------------------------------------|-----------------------------------------------------------------------------------------------------------------------|
| 10 10 2 20 20 20 20 122 | "No more free space! You need 2 Cubic meters more." | 10 * 10 * 2 = 200 кубични метра. 20 + 20 + 20 + 20 + 122 = 202 кубични метра. 200 - 202 = 2 недостигащи кубични метра |
| 10 1 2 4 6 Done | "10 Left space." | 10 * 1 * 2 = 20 кубични метра. 4 + 6 = 10 кубични метра. 20 - 10 = 10 кубични метра. |

05\. Компютърна фирма
--------------------------

Фирма за компютри е наела вас, за да изчислите възможните продажби. Да се напише
програма, която за определен брой компютри пресмята **средния рейтинг** и
**възможните продажби**. Първо се въвежда едно число от конзолата, което
представлява **броят прегледани компютри**. След това последователно за всеки
компютър се въвежда по едно число:

-   **Цифрите на единиците** на това число **представляват рейтинга**. Те са в
    интервала **[2…6]**.

-   **Останалите цифри са възможни продажби**, които ще се осъществят.

**Компютърната продажба се скалира на база рейтинг:**

-   **Рейтинг 2 взима 0% от възможните продажби.**

-   **Рейтинг 3 взима 50% от възможните продажби.**

-   **Рейтинг 4 взима 70% от възможните продажби.**

-   **Рейтинг 5 взима 85% от възможните продажби.**

-   **Рейтинг 6 взима 100% от възможните продажби.**

**Вход**

От конзолата се прочита:

На първия ред:

-   **n - Броят компютри** - **цяло число** в интервала **[1…10]**

На следващите **n реда**:

-   **Числото, представляващо възможните продажби и рейтинга** - **цяло число**
    в интервала **[32…306]**

**Изход**

На конзолата се отпечатват **2 редa**:

-   Броят **направени продажби**

-   **Средноаритметичната** рейтинг за всички компютри  
    **Продажбите и рейтинга трябва да са форматирани до втората цифра след
    десетичната запетая**

**Примерен вход и изход**

| **Вход**              | **Изход**  | **Обяснения**                                                                                                                                                                                                                                                                                                                           |
|-----------------------|------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 3 103 103 103         | 15.00 3.00 | Имаме общо **3 компютъра.** За всеки един от тях студентът е получил съответно: 103 - последна цифра 3 **рейтинг 3** 103 - без последна цифра **възможните прадажби 10.** Но понеже рейтинга е 3, се осъществяват **50% от продажбите 3 рейтинг \* (50% от 10 възможни продажви) = 15 продажби. Средния рейтинг на компютрите е 3.00.** |
| 5 122 156 202 214 185 | 45.00 3.80 |                                                                                                                                                                                                                                                                                                                                         |
| 2 204 206             | 34.00 5.00 |                                                                                                                                                                                                                                                                                                                                         |

06\. Уникални PIN кодове
-----------------------------

Да се напише програма, която генерира трицифрени PIN кодове, като цифрите на
всеки PIN код са в определен интервал. За да бъде валиден един PIN код той
трябва да отговаря на следните условия:

-   **Първата** и **третата** цифра трябва да бъдат **четни**.

-   **Втората** цифра трябва да бъде **просто число** в диапазона **[2...7]**.

### Вход

От конзолата се четат **3** реда:

-   **Горната граница на първото число** - цяло число в диапазона **[1...9]**

-   **Горната граница на второто число** - цяло число в диапазона **[1...9]**

-   **Горната граница на третото число** - цяло число в диапазона **[1...9]**

### Изход:

Да се отпечатат на конзолата всички валидни **трицифрени PIN кодове**, чиито
цифри **отговарят** на съответните интервали.

### Примерен вход и изход

| **Вход** | **Изход**                                                                                       | **Обяснения**                                                                                                                                                                                                                                                                                                                                                                                                                                                                                                                                                                                                                                                                                                                                                                   |
|----------|-------------------------------------------------------------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 3 5 5    | 2 2 2 2 2 4 2 3 2 2 3 4 2 5 2 2 5 4                                                             | Първото въведено число е **3**, отговарящо за максималната стойност на **първата цифра**. Второто въведено число е **5**, отговарящо за максималната стойност на **втората цифра**. Третото въведено число е **5**, отговарящо за максималната стойността на **третата цифра**. Във всички трицифрени PIN кодове, които сме получили **първата цифра** ни е **2**, защото това е **единственото възможно четно число**. При **втората цифра** важи **друго** правило. Там трябва да подберем **всички възможни прости числа** в диапазона **от 2 до 7**. В нашия случай тези числа са както следва 2, 2, 3, 3, 5, 5. При **третата цифра** важи правилото за **четните числа** и ако го спазваме, получаваме, че възможните числа са: **2**, **4**, **2**, **4**, **2**, **4.** |
| 8 2 8    | 2 2 2 2 2 4 2 2 6 2 2 8 4 2 2 4 2 4 4 2 6 4 2 8 6 2 2 6 2 4 6 2 6 6 2 8 8 2 2 8 2 4 8 2 6 8 2 8 |                                                                                                                                                                                                                                                                                                                                                                                                                                                                                                                                                                                                                                                                                                                                                                                 |
